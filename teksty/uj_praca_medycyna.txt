Narrative medicine — outline of issues
STRESZCZENIE
Medycyna narracyjna, skupiając się na indywidualności pacjenta, stanowi odpowiedź na przedmiotowe traktowanie
chorego sprowadzające go do sumy zjawisk bio medycznych przy pomijaniu psycho społecznego i kulturowego aspektu
jego funkcjonowania. Praktykowanie narracji obejmuje słuchanie opowieści pacjenta obejmujących biograficzny, psychologiczny i społeczno kulturowy kontekst choroby i radzenia sobie z nią, a także narrację prowadzoną przez profesjonalistów
w oparciu o ich doświadczenia zawodowe w kontaktach z pacjentami. Medycyna narracyjna nie zastępuje tradycyjnej
medycyny opartej na dowodach, lecz stanowi jej uzupełnienie, bowiem otwartość na humanistyczne aspekty choroby
pomaga w uzyskaniu wielu informacji, które są istotne dla procesu terapeutycznego, a mogłyby zostać pominięte w przypadku postrzegania pacjenta wyłącznie w aspekcie zaburzeń bio medycznych.
Celem pracy było omówienie wybranych zagadnień związanych z praktykowaniem medycyny narracyjnej w pielęgniarstwie.

Słowa kluczowe: opieka ukierunkowana na pacjenta; opowiadania medyczne; narracja
ABSTRACT
Narrative medicine, by focusing on the patient’s individuality, is a response to an objective treatment of the patient boiling
them down to a sum of bio medical phenomena, skipping over psycho social and cultural aspect of their functioning. Practicing of narrative includes listening to the patients’ stories including the biographical, psychological and socio cultural context
of their disease, coping with the disease as well as narratives conducted by professionals basing upon their professional
experience in dealing with patients. Narrative medicine does not replace traditional medicine based upon evidence, but
complements it, because openness to humanistic aspects of the disease helps get a lot of information is relevant in the
therapeutic process, which might be omitted in the case of perceiving the patient only in terms of bio medical disorders.
The aim of the study was to discuss some issues related to the practice of narrative medicine in nursing.

Key words: patient centered care; narrative medicine; narration

Wstęp
Praktyka nauk medycznych rozwija się w obliczu
różnorodnych interakcji między pacjentem i jego bliskimi a przedstawicielami profesji medycznych i innych
zawodów mających swój udział w ochronie zdrowia.
Rozwój wiedzy i technologii medycznych spowodował
koncentrowanie się na metodach ilościowych (pomiary, analiza wyników badań) i marginalizację potrzeb
pacjenta wyrażanych w postaci narracji (danych jakościowych) — obiektywnie mierzalna choroba stała się
nadrzędna wobec subiektywnych odczuć i opinii pacjenta
[1, 2]. Skupienie na medycznym aspekcie zaburzeń
i sprowadzenie ich do sumy zjawisk biologicznych stanowi
przykład redukcjonistycznego ujęcia choroby. Odpowiedzią na tak prezentowane podejście do pacjenta stało się
stworzenie medycyny, która kładzie nacisk na jednostkę,
jej podmiotowość i indywidualność — medycyny narracyjnej (narrative medicine) [3].
429Patrycja Zurzycka, Teresa Radzik, Medycyna narracyjna
Celem pracy było omówienie wybranych zagadnień
związanych z praktykowaniem medycyny narracyjnej
w pielęgniarstwie.
Medycyna narracyjna
Przełomowym momentem, który zapoczątkował
rozwój medycyny narracyjnej było spojrzenie na istotę
funkcjonowania człowieka w wymiarach bio psycho społecznych oraz dostrzeżenie wpływu tych czynników na zachowania w zdrowiu i chorobie. Kolejnym
elementem było zwrócenie uwagi na fakt, że pacjent
nie jest biernym uczestnikiem choroby, lecz bierze
aktywny udział w jej trwaniu (zarówno w aspekcie
pozytywnym, jak i negatywnym). Ponadto zaczęto
dostrzegać ograniczenia nauk biomedycznych, a także
konieczność poszukiwania różnorodnych metod radzenia sobie z chorobą [1]. Przyjęto, że doświadczenia
pacjentów i ich bliskich stanowią integralny element
zarówno utrzymania zdrowia, jak i reagowania na
schorzenie czy niepełnosprawność [4].
Wymogi systemów opieki zdrowotnej sprawiają,
że zmarginalizowaniu ulega relacja pacjent–profesjonalista, wydajność diagnostyczna i terapeutyczna
wypiera refleksję i dialog z pacjentem [5]. Skupiając
się na obiektywnie mierzalnych faktach, na drugi plan
spycha się potrzeby i doznania pacjenta znajdującego
się w określonej sytuacji klinicznej [6, 7]. Koncepcja
narracji w opiece zdrowotnej stanowi więc swego rodzaju odpowiedź na coraz bardziej zmechanizowaną,
zaawansowaną technicznie i bezosobowo traktującą
pacjenta współczesną medycynę [8, 9].
Medycyna narracyjna, niekiedy ujmowana także jako narracja choroby (illness narrative) jest
terminem stworzonym przez Ritę Charon. Jest to
koncepcja relacji z drugim człowiekiem, w której
istotny aspekt stanowi docenianie roli indywidualnych
historii pacjentów w procesie terapeutycznym [3, 10].
W medycynie narracyjnej personel, słuchając opowieści pacjentów, próbuje je rozumieć i interpretować,
tak by móc oferować jak najlepszą i odpowiadającą
zapotrzebowaniom holistyczną opiekę [6].
Medycyna narracyjna opiera się na analizie wielu
danych o charakterze jakościowym oraz wykorzystaniu zasobów medycyny opartej na dowodach (EBM,
Evidence Base Medicine; EBNP, Evidence Based
Nursing Practice) [11, 12]. Podstawowym założeniem
jej praktykowania jest połączenie historii pacjenta
z opartą na faktach praktyką kliniczną, pozwala to na
wzrost skuteczności terapeutycznej i opiekuńczej przy
równoczesnym wzmocnieniu poczucia indywidualności pacjenta [4, 13, 14]. Rita Charon proponuje stworzenie nowej koncepcji medycyny, którą określa jako
Narrative Evidence Based Medicine (NEBM), opartej
na założeniu, że tradycyjne EBM i medycyna narracyjna wzajemnie się uzupełniają, przynosząc korzyści
terapeutyczne. Otwartość na humanistyczne aspekty
choroby oraz pozyskiwanie dzięki narracji wielu
istotnych danych, które mogłyby zostać pominięte
w tradycyjnym wywiadzie klinicznym, niejednokrotnie
pozwalają na szybsze i właściwsze postawienie diagnozy [15]. Narracja rozumiana jest także jako forma
zdobywania informacji (przez profesjonalistów, ale
również pacjentów i ich bliskich), podstawowy element relacji pacjent–profesjonalista, zaś globalnie
postrzegana jest jako źródło nowej wiedzy [16–18].
W ostatnich kilkudziesięciu latach podejście narracyjne staje się coraz powszechniej stosowane w opiece
zdrowotnej [7], a otwarcie na opowieść pacjentów
zwiększa kompetencje kliniczne i wpływa na jakość
opieki [10, 19, 20].
Założenia medycyny narracyjnej
Dzięki medycynie narracyjnej możliwe jest zbliżenie dwóch odrębnych obszarów doświadczeń —
świata osoby chorej i świata profesjonalisty. Narracja
umożliwia przedstawicielom opieki zdrowotnej lepsze
zrozumienie doświadczeń, bólu i cierpienia pacjentów. Jednakże, zrozumienie to jest to możliwe jedynie
w przypadku zaistnienia między uczestnikami dialogu
prawdziwie ludzkiego kontaktu (true human contact),
który polega na otwartości na podmiotowy sposób
doświadczania choroby [10].
Medycyna narracyjna koncentruje się wokół kilku
podstawowych założeń. Pierwszą zasadą jest uwaga
rozumiana, jako skupianie się na słuchaniu wypowiedzi
pacjenta, a także obserwacja jego zachowania pozawerbalnego. Kolejnym elementem jest reprezentacja,
czyli przedstawienie wyników rozmowy z pacjentem
w postaci wpisu do historii choroby lub w postaci notatki sformułowanej w formie opowieści profesjonalisty
(pisanie refleksyjne). Ostatnią składową jest budowanie więzi między uczestnikami relacji, polega ona na
wzajemnym zrozumieniu, które ułatwia sprawowanie
opieki zgodnej z oczekiwaniami pacjenta [3, 21, 22].
Uważne słuchanie, jako kluczowy element praktykowania medycyny narracyjnej, przyczynia się do zmiany sposobu przeprowadzania wywiadu klinicznego.
Zmiany te przebiegać powinny w kierunku odejścia
od pytań zamkniętych do przejścia w stronę swobodnej
wypowiedzi pacjenta. Nie oznacza to, że profesjonalista
nie ma wpływu na prowadzoną rozmowę, ukierunkowuje on wypowiedzi pacjenta czy też zadaje pytania
(o charakterze otwartym) dotyczące przedstawianych
przez pacjenta zagadnień.
Założeniem medycyny narracyjnej jest przede
wszystkim słuchanie opowieści pacjentów przedstawiających biograficzny i społeczny kontekst ich choroby oraz strategie radzenia sobie z nią. Kolejną formą
narracji jest narracja eksperta — są to wypowiedzi
profesjonalistów opisujących swoje osobiste relacje
430PROBLEMY PIELłGNIARSTWA 2015, tom 23, zeszyt nr 3
z pacjentami oraz reakcje na ich zachowanie, przedstawiane w kontekście funkcjonowania systemów
opieki zdrowotnej, aktualnej wiedzy medycznej, a także medycyny alternatywnej. Narracja może przybrać
także postać wspólnie tworzonej historii osadzonej
w kontekście opowieści pacjenta i profesjonalisty.
Najbardziej globalną formą narracji jest meta narracja związana z kontekstem zdrowia i choroby określonych zbiorowości (grup społecznych) [3, 16, 21].
Korzyści wynikające z praktykowania
medycyny narracyjnej
Opowieści pacjenta odnoszą się do jego subiektywnych doświadczeń pozostających w relacji
z kontekstem społecznym. Wyrażone przez niego doświadczenia w połączeniu z wiedzą profesjonalistów
stanowią podstawę diagnostyki zaburzeń i potrzeb
pacjenta [12], łączne analizowanie historii opowiadanych przez pacjenta, jego bliskich i personel służy
stworzeniu spójnej koncepcji opieki [8]. Narracja,
prócz oczywistej wymiany informacji, pozwala ludziom na uruchomienie indywidualnych procesów
adaptacyjnych będących odpowiedzią na chorobę,
umożliwia odszukanie jej sensu, a także ma wpływ
na odbudowę (lub przebudowę) relacji społecznych
pacjenta [23].
Korzyści wynikające z wykorzystywania narracji
pacjenta w procesie terapeutycznym obejmują przede
wszystkim szerszą możliwość wypowiedzi pacjenta
niż w przypadku ustrukturyzowanego wywiadu klinicznego. Słuchanie narracji pacjenta wpływa także
korzystnie na wzmocnienie relacji terapeutycznej
poprzez budowanie zaufania, co z kolei sprzyja ujawnieniu przez pacjenta wszystkich istotnych informacji.
Zachęcanie pacjenta do przedstawienia swojej opowieści sprawia, że wzrasta jego poczucie indywidualnego traktowania, możliwość prowadzenia narracji
w kontekście choroby umożliwia mu uporządkowanie
własnych emocji i odnalezienie jej sensu. Opowiadanie o chorobie i towarzyszących jej zjawiskach
(w kontekście kulturowo społecznym) sprzyja także
przejęciu kontroli nad chaosem choroby [24]. Uważne słuchanie opowieści pacjenta może być pomocne
w ukazaniu związków przyczynowo skutkowych, które
wcześniej nie zostały ujawnione, a są kluczowe dla
postawienia diagnozy. Pozorny nieład pojawiający
się niekiedy w swobodnych wypowiedziach pacjenta
pobudza z kolei do kreatywnego myślenia (zarówno
pacjenta, jak i profesjonalisty). Wreszcie słuchanie
opowieści pacjenta skłania personel do krytycznej
refleksji swojego postępowania [9, 20].
Narracja profesjonalistów wynikająca ze słuchania
pacjentów (a także pobudzająca do dalszego w niej
uczestnictwa) sprawia, że prowadzący ją człowiek
docenia wartość relacji pacjent–profesjonalista, jednocześnie podkreślając fakt, że pacjent to nie tylko
suma dolegliwości somatycznych [25–27].
Potencjalne trudności w praktykowaniu
medycyny narracyjnej
Człowiek zgłaszający się do profesjonalisty opieki
medycznej opowiada swoją historię obejmującą
zarówno somatyczny, jak i psychiczny wymiar dolegliwości, a także towarzyszący im kontekst społeczno kulturowy. Narracja prowadzona przez chorych
związana jest z ich subiektywnymi odczuciami, co
może wiązać się ograniczeniami wiarygodności wypowiedzi przy jednoczesnym zachowaniu elementów
zgodnych z rzeczywistością. Pacjenci, snując swą
opowieść, przedstawiają w niej także ukryte i nie zawsze uświadomione motywy osobiste oraz związane
z kontekstem sytuacyjnym, mogą wykazywać tendencję
do zniekształcania faktów, stawiając siebie jako osobę
w korzystniejszym świetle bądź opisując sytuacje w sposób o wiele bardziej dramatyczny niż miało to miejsce
w rzeczywistości lub bagatelizując je bezpodstawnie.
Wpływ na narracje mają nie tylko świadome decyzje
narratora, ale również nieświadome pragnienia oraz
zewnętrzne naciski społeczne czy kulturowe [21].
Całość przekazu wyrażanego przez pacjenta może
zostać wykorzystana w procesie terapeutycznym, jednak personel krytycznie nastawiony do wiarygodności
nie wykorzysta w pełni ich potencjału dla poprawy
świadczonej opieki. Narracja nie odniesie także
oczekiwanego skutku, jeżeli adresaci opowieści nie
będą otwarci na jej przekaz [28].
Problem w praktykowaniu medycyny narracyjnej
może stanowić także wykorzystywane w niej słownictwo. W narracji pacjenci posługują się zazwyczaj językiem potocznym lub błędnie interpretują
terminologię specjalistyczną, rolą profesjonalisty
jest zbliżenie się do pacjenta także, jeżeli chodzi
o słownictwo. Stosowanie przez personel profesjonalnego (naukowego) słownictwa niezrozumiałego dla
pacjentów wzmacnia dychotomię pomiędzy biomedyczną naukowością a doświadczeniami pacjenta [12].
Medycyna narracyjna a pielęgniarstwo
Opiekuńczość stanowiąca rdzeń istoty zawodu
pielęgniarki związana jest nierozerwalnie ze słuchaniem pacjenta i jego obserwacją [29]. Wraz
z teoriami pielęgniarstwa skupionymi na dobrostanie
człowieka stanowi ramy dla praktykowania narracji
w pielęgniarstwie [30]. Specyfika zawodu, bliskość
i intensywność kontaktu z pacjentem sprawiają, że
medycyna narracyjna funkcjonuje, często w sposób
nieuświadomiony i nieformalny, w codziennej praktyce pielęgniarskiej [31].
Zadaniem pielęgniarki jest sprawowanie holistycznej opieki nad człowiekiem rozumianym jako całość
431Patrycja Zurzycka, Teresa Radzik, Medycyna narracyjna
bio psycho społeczna. Nowoczesne i odpowiadające
całościowo na potrzeby pacjenta pielęgnowanie
opiera się na procesie pielęgnowania, którego cechy
obejmują: wieloetapowość, uniwersalność, ciągłość
(i dynamikę), logiczność (i następstwa czasowe),
holistyczne i dopasowane do indywidualnych potrzeb
podejście do pacjenta. Proces ten prowadzony jest na
podstawie rozpoznania stanu biologicznego, ale także
psychicznego, społecznego, kulturowego czy duchowego pacjenta [32] — elementy te ściśle korespondują
z założeniami medycyny narracyjnej. Wykorzystanie
narracji prowadzonej przez pacjentów, poza przyczynieniem się do polepszenia oferowanej im opieki,
ma dla pielęgniarek także drugą korzyść związaną
z ich własnym rozwojem zawodowym i osobistym [33],
a także inicjowaniem badań naukowych dotyczących
opieki [29].
Szkolenie w zawodach medycznych zazwyczaj
koncentruje się na obiektywnym obserwowaniu
i analizowaniu zjawisk biologicznych bez emocjonalnego angażowania się w sytuację pacjenta. Depersonalizacja relacji terapeutycznej może prowadzić do
zmniejszonego zaufania pacjentów [34]. Medycyna
narracyjna może odgrywać istotną rolę w kształceniu
personelu medycznego, wzmacniając potencjał empatii, aktywnego słuchania, pobudzając zdolność do
krytycznego i etycznego rozumowania, a także wpływając na rozwój umiejętności interpersonalnych [28, 35].
Refleksja rodząca się oparta na narracji stanowi
szczególnie istotny element w edukacji i praktyce
pielęgniarskiej [27, 36].
Narracja profesjonalisty przyjmująca postać pisania refleksyjnego skłania go do głębszej analizy
spotkania z pacjentem i przeniesienia jej z gruntu
kliniczno naukowego opierającego się na dychotomii
pacjent–profesjonalista na grunt spotkania dwóch
osób. Wspieranie i zapewnienie personelowi możliwości prowadzenia narracji związanej z opieką nad
pacjentami, skłaniając do refleksji, korzystnie wpływa
na jakość świadczonej opieki i rozwój zawodowy [5,
35, 36].
Podsumowanie
Medycyna narracyjna ogrywa coraz istotniejszą
rolę we współczesnych relacjach pacjent–profesjonalista. Połączenie jej zasad z powszechnie obowiązującymi zasadami EBM i EBNP stanowi nową jakość
praktykowania opieki medycznej. Wykorzystanie narracji w praktyce klinicznej, poza aspektem informacyjnym wpływa także na spojrzenie na pacjenta jako
wielowymiarową jedność pozostającą w interakcji
z otoczeniem społecznym i kulturowym. Umożliwia to
dostrzeżenie w pacjencie człowieka, a nie tylko sumy
jednostek chorobowych czy zjawisk bio medycznych.
Profesjonaliści skupiają się zazwyczaj na klinicznym aspekcie danego zagadnienia, zaś pacjent
poprzez swoją narrację może przekazać swój punkt
widzenia udzielający tym samym cennych wskazówek, co do dalszego postępowania terapeutycznego.
Ponadto narracja (zarówno pacjenta, jak i profesjonalisty) wykorzystywana w nauczaniu motywuje do
krytycznego myślenia, refleksji i interdyscyplinarnego
współdziałania w zespole terapeutycznym. Umożliwia
lepsze poznanie problemów pacjentów i podjęcie
działań adekwatnych do ich potrzeb.
Wskazane jest, aby szczegółowe zagadnienia związane z zasadami medycyny narracyjnej, płynącymi
z jej praktykowania korzyściami, a także potencjalnym
ryzykiem były włączane do programów interdyscyplinarnego kształcenia podstawowego w zawodach
medycznych, a także stanowiły przedmiot kształcenia
podyplomowego.