Czym jest Fortnite? Poradnik dla początkujących
2.09.2020
Twórcy Fortnite

Fortnite to świat wielu przygód. Wskakuj na wyspę i walcz, by być ostatnim graczem – lub drużyną – w grze. Stwórz swoją wyspę z własnymi regułami. Baw się ze znajomymi na wyspie stworzonej przez kogoś innego. Albo ratuj świat, pokonując wraz z innymi graczami hordy potworów.

Jak grać w Fortnite

W Fortnite dostępne są tysiące gier. Niektóre z nich zostały stworzone przez Epic Games, a jeszcze więcej wyszło spod ręki twórców ze społeczności. Wśród nich jest Battle Royale, Zero Budowania (Battle Royale bez budowania), gry fanowskie w trybie kreatywnym i Ratowanie Świata.(Sprawdź, na których platformach zagrasz w Fortnite).

Battle Royale

W Fortnite: Battle Royale wyskakujesz z busa bojowego na wyspę poniżej i walczysz do ostatniego ocalałego. Albo łączysz siły ze znajomymi lub innymi graczami, by przetrwać inne drużyny. Używaj potęgi drewna, kamienia i metalu, by tworzyć budowle, które pomogą ci w grze.

W Fortnite: Battle Royale zawsze można spodziewać się nowości, w tym nowych przedmiotów, broni, pojazdów, trybów, specjalnych wydarzeń i „sezonów”. Każdy kolejny sezon wprowadza na wyspę nowy motyw – w przeszłości było to na przykład przejęcie mapy przez tajnych agentów czy ogromna powódź.

Fortnite: Battle Royale

Zero Budowania

Fortnite: Zero Budowania wystawia na próbę umiejętności strzelania, poruszania się i używania przedmiotów. Tryb przypomina Battle Royale – ale bez budowania. W zachowaniu ochrony w Fortnite: Zero Budowania pomaga odnawiająca się nadosłona. Walcz zawzięcie i przejdź do ofensywy!
 Fortnite: Zero Budowania

Kreatywny

Kreatywny oddaje Fortnite w twoje ręce. Zmień swoją wizję w rzeczywistość i zobacz, dokąd mogą zaprowadzić cię umiejętności i wyobraźnia. Projektuj wyjątkowe wyspy i gry, którymi podzielisz się ze znajomymi. Twórzcie razem. Wypróbuj tysiące przygód stworzonych przez ludzi takich, jak ty i daj się zainspirować.

Fortnite Kreatywny

Ratowanie Świata

W Fortnite: Ratowaniu Świata odkrywasz ogromny świat podlegający destrukcji, odpierając wraz z innymi graczami ataki hord potworów. Podczas walki z tymi monstrami, nazywanymi pustakami, rośniesz w siłę, znajdując łupy, tworząc bronie, oswajając zwierzęta i rozbudowując kolekcję bohaterów. Zbuduj bazę i ufortyfikuj ją przy użyciu pułapek, by powstrzymać natarcie pustaków!
 
Graj w Ratowanie Świata ze znajomymi lub innymi fanami Fortnite. Dostęp do Ratowania Świata możesz uzyskać, kupując pakiet Ratowanie Świata, który znajdziesz na naszej stronie internetowej, w Fortnite lub w sklepie na konsoli. (Spis platform znajdziesz poniżej).

Fortnite: Ratowanie Świata

Rozgrywka międzyplatformowa z milionami graczy ze społeczności Fortnite

W Fortnite grają miliony graczy na całym świecie, dlatego zawsze znajdzie się ktoś do wspólnej rozgrywki, niezależnie od tego, czy chcesz przeżyć przeciwników w Battle Royale lub Zero Budowania, wypróbować z nimi gry w trybie kreatywnym, czy też wspólnie załatwiać pustaki w Ratowaniu Świata.

W Fortnite pozwala grać międzyplatformowo, tzn. gracze używający różnych platform mogą grać razem!

Na jakich platformach można grać w Fortnite?

Obecnie Fortnite Battle Royale, Zero Budowania oraz Kreatywny można pobrać razem na PlayStation, Xbox, Nintendo Switch, PC oraz przez aplikację Epic Games na Androida dostępną na stronie Fortnite.com/Android lub w sklepie Samsung Galaxy Store. Ratowanie Świata jest aktualnie dostępne na PlayStation, Xbox i PC. 
 
Fortnite na urządzenia z systemem iOS, komputery Mac i na Google Play pozostaje w wersji 13.40, a nowi gracze nie mogą zainstalować go na urządzeniach z systemem iOS. Ratowanie Świata nie jest już dostępna na Macach. Jeśli chcesz grać w Fortnite z najnowszymi aktualizacjami, możesz pobrać grę na inne platformy wymienione powyżej.

Kim są osoby grające w Fortnite?

Gracze Fortnite, tworzący ogromną, ogólnoświatową społeczność, pochodzą z najróżniejszych regionów, grup wiekowych i społecznych. Społeczność Fortnite jest bardzo zróżnicowana!

Co o Fortnite powinni wiedzieć rodzice?

Istnieje szereg funkcji kontroli rodzicielskiej, pomagających nadzorować zabawę członka rodziny w Fortnite, włącznie z opcjami dotyczącymi komunikacji, prywatności i monitorowania czasu gry. Na platformie do gry członka rodziny i/lub na stronie epicgames.com możesz również skonfigurować kontrolę rodzicielską w zakresie ograniczeń zakupów w grze. Więcej dowiesz się z naszego poradnika kontroli rodzicielskiej. O tym, czy Fortnite jest grą odpowiednią dla twojej rodziny, zdecydujesz, odwiedzając stronę Fortnite w Epic Games Store i zapoznając się z klasyfikacją wiekową.

Ekosystem Epic Games ma pozostawać miejscem przyjaznym i bezpiecznym, dlatego tworzymy i egzekwujemy Zasady społeczności, a w przypadku udostępniania treści – Wskazówki dotyczące twórczości.

Niezależnie od tego, czy zdecydujesz się skonfigurować kontrolę rodzicielską, Fortnite to świetna gra do wspólnej gry rodziców i reszty rodziny. Dzięki obsłudze wielu urządzeń, zróżnicowanej rozgrywce i możliwości łączenia się z osobami znajdującymi się daleko od siebie, w Fortnite mogą się dobrze bawić nawet mało doświadczeni gracze!

Miauśniak i Kitek w Fortnite

Wskakuj do gry bez trudu

Rozpoczęcie gry w Fortnite to nic trudnego, ale jeśli szukasz dodatkowych informacji, wszystko, co potrzebne, znajdziesz na stronie Fortnite.com. Na przykład nasze FAQ Fortnite zawiera sporo informacji na temat funkcji, różnic między platformami, zakupów w grze i innych. Centrum pomocy Fortnite nie tylko pozwala skontaktować się z działem pomocy, ale także stanowi kolejne przydatne źródło informacji.
 
Jeśli szukasz informacji na temat zabezpieczeń, z naszej strony poświęconej bezpieczeństwu dowiesz się, jak zapewnić bezpieczną rozrywkę oraz chronić konto. Wiele zawartych tam informacji może wydawać się oczywistych, ale i tak nie zaszkodzi się z nimi zapoznać! 
 
To zaledwie kilka zasobów, które udostępniamy ci, by umożliwić ci świetną zabawę w grze. Nie możemy się doczekać, aż dołączysz do społeczności Fortnite!
